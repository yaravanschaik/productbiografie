---
description: 26 mei 2019
---

# Kenmerken waar ik trots op ben

### Hier is te lezen waar ik allemaal trots op ben.

  
Al met al kan ik zeggen dat ik erg trots ben op mijn gehele proces tijdens het afstuderen. Ik ben trots op mijn strakke planning die ik heb gevolgd en dat ik op microinteractie-niveau heb gewerkt. Daarbij heb ik ook netjes volgens de CMD competenties gewerkt. Om hier wat specifieker op in te gaan benoem ik hieronder drie kenmerken waar ik trots op ben:

**Logboek** 

Mijn fysieke logboek is mijn trots geworden. Ik word blij van alle tekeningen, de creativiteit en de sketchnotes in mijn logboek. Ik vind het leuker om met iemand over mijn onderzoek te praten terwijl ik, aan de hand van mijn fysieke logboek, kan laten zien wat ik zoal doe en heb gedaan. 

**Grote hoeveelheid onderzoek gedaan**

Gedurende mijn proces heb ik meer onderzoeksmethodes toegepast dan ik van tevoren had verwacht. Meer is niet altijd beter, maar ik ben trots op de manier hoe ik de onderzoeksmethodes heb uitgevoerd, hoe ik ben omgegaan met de resultaten en waarop ik onderzocht of deze resultaten valide waren. Ik ben tevreden met alle extra informatie die ik heb verzameld. Zo heb ik meerdere malen een cursus van Fuentes bijgewoond, meerdere malen op het hoofdkantoor van Fuentes in Rotterdam gezeten, ben ik naar de master Toegepaste Taalwetenschap aan de VU geweest en heb ik van een logopedist informatie gekregen over hoe mensen een taal leren spreken.

**Creatief & Complex**

Mijn mentaliteit is dat ik niet tevreden ben met een voldoende, maar voor het hoogste en beste resultaat wil gaan. Om deze reden heb ik alle creativiteit die ik in huis had, plus een beetje extra, gegeven in mijn onderzoek. Zo heb ik de graphics zelf ontworpen, met animaties gewerkt en de spreek- en luisterspellen zelf bedacht en uitgewerkt. Overigens vind ik liever niet het wiel voor de tweede keer uit, dus is mijn eindproduct een nieuw concept is dat nog niet bestaat. Ik heb er veel onderzoek, tijd en liefde in gestoken om mijn prototype zo ver mogelijk te ontwikkelen. Tenslotte heb ik bijna alles op microinteracti niveau uitgewerkt waardoor het prototype tot in de puntjes is uitgewerkt. 



