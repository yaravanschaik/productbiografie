---
description: 26 mei 2019
---

# Kenmerken waar ik trots op ben

### Hier is te lezen waar ik allemaal trots op ben.

  
Al met al kan ik zeggen dat ik erg trots ben op mijn gehele proces tijdens het afstuderen. Hiermee bedoel ik zowel de planning, de onderzoeken, de uitwerking, het terug koppelen, op microinteractie niveau werken en werken volgens de CMD competenties. Om wat specifieker hierop in te gaan benoem ik hieronder drie kenmerken waar ik trots op ben:

**Logboek** 

Mijn fysieke logboek is mijn trots geworden. Ik word blij van alle tekeningen, de creativiteit en de sketchnotes in mijn logboek. Ik vind het leuker om over mijn onderzoek te praten met iemand terwijl ik aan de hand van mijn fysieke logboek kan laten zien wat ik zoal doe en heb gedaan. 

**Grote hoeveelheid onderzoek gedaan**

Gedurende mijn proces heb ik meer onderzoeksmethodes toegepast dan ik van te voren had bedacht. Daarbij is meer niet altijd beter, maar ik ben wel trots op de manier hoe ik de onderzoeksmethodes heb uitgevoerd, hoe ik ben omgegaan met de resultaten en hoe ik keek hoe valide resultaten waren. Ik ben blij met alle extra informatie die ik heb verzameld. Zo ben ik meerdere malen een cursus van Fuentes wezen bijwonen, heb ik meerdere malen op het hoofdkantoor van Fuentes in Rotterdam gezeten, ben ik naar de master Toegepaste Taalwetenschap aan de VU geweest en heb ik van een logopedist informatie ontvangen over hoe mensen een taal leren uitspreken.

**Creatief & Complex**

Mijn mentaliteit is dat ik niet akkoord ga met een voldoende, maar voor het hoogste en beste resultaat wil gaan. Om deze reden heb ik alle creativiteit die ik in huis had + een beetje extra gegeven in mijn onderzoek. Zo heb ik de graphics zelf ontworpen, met animaties gewerkt en de spreek- en luisterspellen zelf bedacht en uitgewerkt. Daarbij vind ik liever niet het wiel voor een tweede keer uit. Vandaar dat mijn eindproduct een nieuw concept is dat nog niet bestaat. Ik heb er veel onderzoek, tijd en liefde in gestoken om mijn prototype zo ver mogelijk te ontwikkelen. Ik heb bijna alles op microinteractie niveau uitgewerkt en over alles is nagedacht. 

