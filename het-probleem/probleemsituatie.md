---
description: 5 maart 2019
---

# Probleemsituatie

**De cursisten**

Probleem: Cursisten verleren na het afsluiten van een bepaalde cursusniveau snel hun kennis. Dit vinden zij zonde van de moeite en tijd die er ingestoken is. Dit komt onder andere uit interviews die ik 14 februari 2019 uitgevoerd heb. 

Behoeftes die zeker zijn: Uit participant observation, interview en enquêtes blijkt dat cursisten graag een oplossing willen die gamification bevat en motiverend is en past bij hun routine/planning om te zorgen dat zij de kennis blijven behouden.

Behoeftes die een aanname zijn: Ik denk dat cursisten graag willen strijden tegen medecursisten of vrienden en de optie willen hebben om met cursusdocenten te kunnen praten.

**Fuentes**

Probleem: Cursisten volgen een bepaald niveau, ronden dit af en nemen hier genoegen mee. Ze komen niet altijd terug voor een vervolgcursus door tijd te kort en/of de \(hoge\) kosten. 

Behoeftes die zeker zijn: Fuentes wil graag dat cursisten terug komen voor een vervolgcursus op hoger niveau en dit ervaren als een meerwaarde op de vorige cursus en de digitale oplossing. 

Behoeftes die een aanname zijn: Ik denk dat Fuentes de behoefte heeft om meer betalende cursisten te hebben die korting krijgen op de cursus prijzen, dan minder cursisten die de volle prijs betalen. 

**Ik, als ontwerper en eindgebruiker**

Probleem: Ik herken mijzelf in het probleem. Ik merk dat mijn Spaanse taalkennis erg achteruit gaat en ik geen fijne laagdrempelige oplossing hiervoor kan vinden om toch de taal te blijven beheersen.

Behoeftes die zeker zijn: Ik zoek een oplossing die ik in korte vrije tijds momenten, zoals in een busrit, kan gebruiken en gamification bevat.

Behoeftes die een aanname zijn: Ik denk dat ik de behoefte heb om in contact te kunnen komen met experts, dus locals of docenten.

**Wie.** 

Het probleem is voornamelijk voor mensen die tijdens de middelbare school een vak in een nieuwe vreemde taal hebben gevolgd en afgerond. Hoe langer het geleden is dat zij dit vak/deze vakken hebben gevolgd, hoe groter het probleem is. Daarbij zijn de middelbare scholen betrokken. Ook is het probleem voor mensen die \(zelf\) een nieuwe vreemde taal leren door middel van bijvoorbeeld een taalcursus, een app hebben geleerd of door te verhuizen naar een plaats waar een andere taal wordt gesproken.

De personen die mijn oplossing uiteindelijk zullen gebruiken zijn alle mensen die een vreemde nieuwe taal hebben geleerd en deze taal niet willen verleren. Dit kan vanaf een jaar of 15 zijn tot en met 99. 

De opdrachtgever zou een taalschool kunnen zijn. Hier kan ik dan mij in verdiepen door onderzoek te doen naar waarom er mensen hier komen om een taal te leren, hoe zij de taal leren en zodra zij de cursus/school verlaten wat er dan verder gedaan wordt met de geleerde taal en waarom zij denken dat zij de taal zo snel verleren. 

**Wat.** 

Het probleem dat ik tot in de puntjes wil onderzoeken is het verleren van een taal. Zodra een scholier een middelbare school diploma haalt voor bijvoorbeeld Frans, Duits of Spaans, weten zij zo’n 2-5 jaar later al bijna niks meer van deze taal.

 Terwijl zij deze taal gemiddeld 4-6 jaar lang geleerd hebben voor 3/4 uur per week. Niet alleen na de middelbare school wordt een taal snel verleerd, maar ook tijdens een MBO-/HBO opleiding of tijdens een taalcursus op latere leeftijd. 

Dit is dus absoluut niet de bedoeling. Je gaat niet bijvoorbeeld zo’n 5 jaar naar school om Frans te leren 4 uur per week om 2 jaar later bijna niks er meer van te weten, de taal niet meer te kunnen verstaan of jezelf niet meer weg wijs te kunnen maken in Frankrijk. 

**Waar.** 

Het probleem bevindt zich niet per se op 1 plek. Het gaat er om dat mensen zich bewust worden van het feit dat zij een nieuwe vreemde geleerde taal snel verleren/vergeten. Deze bewustwording kan zich op meerdere plaatsen plaats vinden. Welke dit voornamelijk zijn hoop ik tijdens het vooronderzoek te kunnen vinden. 

**Wanneer.** 

Het probleem bevindt zich niet per se op 1 moment. Het probleem wordt wel groter hoe langer de tijd geleden is dat iemand de nieuwe vreemde taal heeft geleerd. Zo’n 2-5 jaar later begint het probleem te ontstaan \(deze informatie is afkomstig uit mijn eigen enquête\). Wanneer het voornamelijk is hoop ik tijdens het vooronderzoek te kunnen vinden.   


**Waarom.** 

Er zijn meerdere redenen waarom ik denk dat een taal snel verleerd wordt. Of dit waar is weet ik niet, maar daar hoop ik tijdens het onderzoek achter te kunnen komen. Zo denk ik dat een gebrek aan lesmateriaal een reden is waarom na bijvoorbeeld de middelbare school een taal snel verleerd. Daarbij denk ik dat gebrek aan tijd ook een rol speelt. Studenten hebben het erg druk, al dan niet met werk, school, sociaal leven en hobby’s. Zo is er weinig tijd om een taal te blijven oefenen, spreken en horen. Motivatie is natuurlijk ook een punt. Sommige volgen het vak Duits alleen omdat zij hun punten voor hun diploma moeten halen en een ander leert het uit oprechte interesse. Een laatste reden waarom ik denk dat het verleerd wordt is het gebrek aan overhoringen/toetsingen. Zo weet je niet of je nou goed de taal spreekt of fouten maakt. Zo leer je niet van je fouten en is er minder motivatie om te oefenen. 

**Hoe.** 

Een mogelijke oplossing wat al bestaat zou Duolingo kunnen zijn. Duolingo leert je een nieuwe taal aan op simpele en speelse wijze. Het nadeel van Duolingo is dat het je een nieuwe taal leert. Niet het blijven beheren van een taal die je spreekt en verstaat. Wel maakt Duolingo gebruik van niveau testen. Ze kijken of je een beginner bent of al enige kennis hebt, zo kan je basis niveau overslaan en door gaan met nieuwe onderdelen leren. Dit is een handig puntje dat ik mee kan nemen in mijn toekomstige oplossing. 

  
Als ik naar mijn wie, wat, waar, wanneer en waarom kijk kan ik alvast concluderen dat de oplossing zo weinig mogelijk tijd moet kosten voor de gebruiker, je moet motiveren en voldoende en kwalitatieve content moet bevatten. Daarbij moet het voor allerlei leeftijd categorieën zijn vanaf +- 15 jaar. 

**Hoeveel.** 

Het probleem doet zich vaak voor na een aantal jaar dat mensen een nieuwe vreemde taal hebben geleerd. Zij ontdekken dan dat hun kennis over deze taal erg verwaterd is. Ze herkennen misschien nog enkele basis woordjes, maar veel verder dan dat zullen zij niet meer komen. Uit mijn opgestelde enquête bleek dat van de 44 respondenten er gemiddeld een 4.39 werd gegeven voor hoeveel zij nog weten van de geleerde nieuwe vreemde taal na 2-5 jaar. Dit is erg weinig. Het feit dat dit het gemiddelde is, betekend dat vele mensen er last van hebben. Hoeveel mensen er baat bij een oplossing zullen hebben is nog onbekend. Dit hoop ik te ontdekken tijdens verdere onderzoeken. 

Als aanname denk ik dat niet alleen de mensen die de taal leerden er baat bij zullen hebben, maar ook vele scholen, taalscholen, taalcursussen en producenten van lesmateriaal voor een nieuwe taal. Dit zou uiteindelijk neer komen op vele mensen die baat hebben bij een oplossing voor dit probleem. 

