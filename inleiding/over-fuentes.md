---
description: 10 februari 2019
---

# Over Fuentes

_Voor meer informatie kijk op_ [_www.fuentes.nl_ ](www.fuentes.nl) __

#### Waarom Fuentes?

Voor mijn afstudeeronderzoek was ik op zoek naar een Spaanse taalschool waarvoor ik mijn onderzoek kon doen. Ik bezocht Molinos de Viento in Amsterdam en Fuentes in Rotterdam. Beide bedrijven waren geïnteresseerd om mij mijn afstudeeronderzoek bij hun school te laten doen. Uiteindelijk koos ik voor Fuentes aangezien zij een veel grotere school zijn en daardoor meer cursisten hebben. Wat het mij makkelijker maakt om interviews, usability tests en onderzoek te doen met de cursisten. 

#### Wat is Fuentes?

Fuentes is dus een Spaanse taalschool. Gevestigd in Nederland op wel meer dan 40 locaties en binnenkort ook in België. Het hoofdkantoor zit gevestigd in Rotterdam. De slogan van Fuentes is: "In een pittig tempo Spaans leren.". Op de website van Fuentes omschrijven zij zichzelf als: 

_"Fuentes is een Spaanse talenschool met een cursusaanbod in 40 steden in Nederland. Vanuit ons hoofdkantoor in hartje Rotterdam organiseren we sinds 2002 cursussen Spaans 'in pittig tempo'. Daarnaast werken we samen met scholen in Valencia, Sevilla, Madrid, Málaga en Cádiz._ 

_We hebben ons volledig gespecialiseerd in cursussen Spaans. Daar zit onze kracht en dat is onze kwaliteit."_

_Ons doel is altijd duidelijk geweest: we willen je in hoog tempo goed Spaans leren spreken. En we geloven dat dat het beste werkt onder begeleiding van een professionele docent, met modern lesmateriaal, op een prettige locatie en: samen met anderen. Zo blijf je gemotiveerd en is Spaans leren veel leuker dan achter de computer!_

_Daarnaast kun je je Spaans in korte tijd een enorme 'boost' geven door je cursus bij Fuentes af te sluiten met een week intensief Spaans op een van onze partnerscholen in Spanje. We geloven dat de combinatie van een talencursus Spaans in Nederland en aansluitend in Spanje de perfecte en meest inspirerende  manier is om de taal echt snel en goed te leren._ 

_We willen je goed en snel Spaans leren tegen een scherpe prijs. Inschrijfgeld en dure boeken: daar doen we niet aan. Je lesmateriaal kun je daarom gratis downloaden via je persoonlijke cursuspagina. Bij sommige cursussen heb je nog een extra boek of boekje nodig. Dat vertellen we je dan duidelijk bij de cursusomschrijving._

_De lesboeken worden regelmatig vernieuwd. Zo kun je altijd rekenen op up-to-date lesmateriaal._

_Heb je een wisselend rooster op je werk of kun je een keer niet naar de les komen? Bij Fuentes kun je je les binnen een cursusperiode inhalen op een andere dag of locatie, als jouw cursus daar ook gegeven wordt. Zonder extra kosten. We willen graag dat je zo veel mogelijk naar de les komt: het is de beste manier om je motivatie vast te houden en je doel te bereiken._

![](../.gitbook/assets/image.png)



####  

