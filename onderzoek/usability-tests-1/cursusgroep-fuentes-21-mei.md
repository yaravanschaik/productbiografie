---
description: 21 mei 2019
---

# Proof of Concept - Cursusgroep Fuentes 21 mei

Dit zou een usbaility test worden, maar het verliep anders. Achteraf zelfs nog beter dan enkels usability tests. Na de les van een cursus van Fuentes op de VU liep ik het lokaal binnen. De Spaans docente had aan het begin van de les al gevraagd wie er na de les tijd en zin had om voor een afstudeeronderzoek 15 minuten mee te helpen aan een test voor een app voor Fuentes. Maar liefst zes cursisten hadden gezegd dat zij dit wel wilde. Helaas hadden ze niet 's avonds nog de tijd en zin om te moeten wachten tot er iemand klaar is met de test van +- 15 minuten, want dan kon het zijn dat ze eerst dik een uur moesten wachten.

Toen besloot ik om er een groepssessie van te maken. Met de zes cursisten gingen we in een ander lokaal zitten. Ik vertelde hen het concept van de app en vervolgens liet ik ze door het prototype heen gaan. Ze kregen de gelegenheid om op het concept en het prototype kritische feedback te geven. Die kreeg ik dan ook en is hieronder te lezen:

* Het is jammer dat je de app kan gebruiken om niveau's die je hebt gedaan voor je huidige niveau. Dan kan je dus niet dingen herhalen van een lager niveau.
* Een cadeau zou ik pas een kado noemen als je het echt fysiek kan vast pakken. Tenzij het korting op vervolgcursussen is van Fuentes. Dan is dat wel een cadeau. Bijvoorbeeld 5% korting op een nieuwe cursus. Noem het dan 'extra mogelijkheden'.
* Waarom 5000 punten? Waarom met een score werken met zoveel nullen?
* Zoeken op spelnummer is onnodig. Niemand gaat onthouden dat je Familie-31 of Familie-32 hebt gespeeld.
* Als je een spel hebt gedaan zie je dat dan terug in je overzicht? Bijvoorbeeld een vinkje als je alle volledige punten hebt behaald en anders een deel van punten maar de optie om dan de game nogmaals te spelen?
* Als je een vraag niet goed hebt, zie of hoor je dan wel nog het antwoord dat het had moeten zijn?
* Herhaling is de key om een taal te leren!
* Maandelijks betalen is prima, maar niet voor niet-cursisten 3,99 laten betalen om de app te mogen gebruiken en dan ook nog extra laten betalen voor een upgrade.
* Luister- en spreekgames zijn niet in alle contexten te gebruiken. Zoals in de trein, maar we zien in dat dit wel echt een app is voor mensen die bewust hun vaardigheden willen verbeteren en hier dus serieus thuis of op andere mogelijke locaties zullen gebruiken. Dus niet wanneer zij zich 5 minuten vervelen in de trein.
* Doe alles in het Spaans. Aan de hand van de context weet een gebruiker wel wat er staat. Zo niet? Dan zoekt die het op en wordt daar weer van geleerd. Geef beginners nog wel hulp.

#### Conclusie

De cursisten gaven aan dat zij verwachten dat zij door middel van de app en de motiverende en sturende notificaties extra interesse zullen krijgen in een \(vervolg\)cursus. Ze zien in dat een digitaal vervolg op een fijne en vertrouwde reeks cursussen je stimuleert om weer terug te gaan naar een nieuwe cursus. 

